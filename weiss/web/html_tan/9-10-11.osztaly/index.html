<!DOCTYPE html>
<html lang="en">

    <head>
        <meta charset="UTF-8">
        <meta name="viewport" content="width=device-width, initial-scale=1.0">
        <title>Örkény</title>
    </head>

    <body>
        <h1>Örkény város</h1>
        <h2>Fekvése</h2>

        <p>Örkény Pest megye déli részén, a Dabasi járás területén fekszik. Távolsága Budapest központjától 53, Kecskeméttől 36 kilométer. 
            Területének egésze a Kiskunsági-homokháton terül el, a népnyelv sívónak nevezi a település talaját alkotó holocén folyami homokot.</p>

        <h3>Megközelítése</h3>

        <p>Örkény legkézenfekvőbb megközelítési útvonala az 5-ös főút, amely végighalad a központján. 
        Keleti határszélét érinti az M5-ös autópálya is, így azon is könnyen elérhető, a sztrádáról az 52-es kilométernél lévő 
        Pusztavacs–Örkény–Albertirsa-csomópontnál kell lehajtani.</p><p>A környező települések közül Pusztavacs és Albertirsa felől a 
            4607-es úton lehet eljutni Örkénybe (ez az út szolgálja ki az autópálya-csomópontot is), Tatárszentgyörgy, Kunszentmiklós és 
            Tass felé pedig az 5202-ös út indul. Dabas Gyón városrészétől az 52 109-es út vezet örkényi területre, Táborfalva lakott területei 
            pedig a 46 113-as úton érhetők el innen.</p><p>A hazai vasútvonalak közül Örkényt a Budapest–Lajosmizse–Kecskemét-vasútvonal érinti, 
            melynek egy megállási pontja van itt, Örkény vasútállomás; ezt a 4607-es útból kiágazó 46 309-es számú mellékút szolgálja ki.</p>

        <img src="Kepek/Megkozelites" alt="Kép a megközelítésről" height="600">
        <h2>Története</h2>

        <p>A település török időszak előtti történetéből csak nagyon kevés nyom maradt fenn. Igen valószínű, hogy az Árpád-korban a Buda és Szeged 
        közötti országút egyik őrhelye volt. Az első konkrét említés 1424-ből származik, amikor Ewrkint Zsigmond király feleségének, Borbálának 
        ajándékozta. 1490-ben Ulászló a Haraszti családnak adományozta, majd több tulajdonosváltás után a Ferenczi család birtokába került. 
        A település vélhetően rögtön a török megszállás elején megsemmisült, lakói Kecskemét és Nagykőrös városaiban kerestek menedéket. 
        A török adminisztráció Örkényt mint jövedelemszerzésre alkalmas pusztát említi 1562-ben. Területét Kecskemét az 1600-as években legeltetés 
        céljára vette bérbe. Az oszmán megszállók kiűzése után a település puszta volt, de a Rákóczi-szabadságharc után már kezdtek beszivárogni az 
        első lakók.</p>
        <p>1727-ben jutott a település a Grassalkovich család tulajdonába. A család birtokközpontot kívánt létrehozni a Örkénypusztán, ezért 
        1783-ban alapítólevelet bocsátott ki és ötven telkeket parcellázott fel a mai Fő utca vonalában a beköltözők számára. 
        A meghirdetett telkekre csaknem egyenlő arányban jelentkeztek német, magyar és szlovák nemzetiségűek. A település katolikus templomának 
        1791-ben kezdődő anyakönyvében a német (pl. Pekker, Tremen, Trapp, Surman), magyar (pl. Kiss, Katona, Sarray, Farkas, Országh) és szlovák 
        (Malata, Honicsák, Hornyák, Moravecz) eredetű családnevek sorakoznak. A település gazdasági alapját jelentő úri gazdaság 1851-ben a Sina 
        család birtoka lett, 1873-ban pedig a Várady család szerezte meg. A Várady család kihalása után a családba beházasodott Pálóczi Horváth 
        grófi család kezdte meg a község modernizálását és bővítését. Pálóczi Horváth jelentős területeket értékesített a nagybirtokból főként 
        szőlőtelepítés céljára. Ekkor alakultak ki a község északi részén egykor elterült nagy kiterjedésű bikahegyi szőlőskertek.</p>
        <p>Sokat segített a környék gazdasági fejlődésének a vasútvonal 1889-es megnyitása. A faluban tevékenykedő Pálóczi Horváth és Fischer 
        családok számos vállalkozást indítottak, amelyek termékeiket a vasút segítségével exportálták. Ekkor épült a település délnyugati határában 
        fekvő Ilona major, egy kisebb téglagyár, malom, szeszgyár, vendéglők, iparos vállalkozások. A vasútállomáshoz a későbbi Pusztavacs és az 
        Ilonamajor irányából is kiterjedt kisvasúti hálózat csatlakozott. Ám a fejlődést lehetővé tevő hatékony nagybirtokért komoly árat fizetett 
        a település. Csak maga Pálóczi Horváth uradalom 10 ezer holdra (57 km²) terjedt ki, ami több mint a fele Örkény korabeli területének, az 
        uradalom mellett további jelentős területeket birtokolt a Fischer-család és az Államkincstár. A föld nélküli parasztságot a nagybirtok csak 
        alacsony bérrel megfizetett szezonmunkára, a termelésbe bekapcsolódni nem tudó, egyre növekvő létszámú társadalmi csoportokat pedig 
        nyomorra kárhoztatta. A nagybirtok jelenlétének egyik sajátos eredménye, hogy míg a környező településeken jelentős számú tanya keletkezett 
        a határban, addig Örkényen környezetében csak nagyon kevés tanyával találkozhatunk. A tanyásodás mindössze a legsilányabb talajadottságokkal 
        bíró területeken, a település akkori peremén (a mai Hernádon és Táborfalván) indulhatott el.<p>Örkényt a mezőgazdasági munkákban 
        nélkülözhető munkaerő magas aránya miatt erősen sújtotta az első világháború, a frontokon kifejezetten sokan haltak meg. 1921-ben a Fő 
        utcán korszerű iskola épült, amelyben 1926-ban gazdaképzés indult. A nagybirtok súlya csak nagyon lassan csökkent, a mezőgazdasági 
        területek majd 50%-ára terjedt ki a második világháború előtt. A községet a második világháború során újabb jelentős emberveszteség érte. 
        1944 novemberében a német hadsereg a falu házai között állította fel az előrenyomuló szovjeteket megállítani hivatott nehéztüzérséget. 
        November 1-én és 2-án lezajlott csatában a Vörös Hadsereg szerezte meg a település fölött az ellenőrzést, majd a települést a Budapest 
        ostromához szükséges támaszpontként használta. Örkényen a város ostromának végéig katonai kórházak, lábadozók, karbantartóhelyek működtek. 
        1945 februárjában megalakult a falu földosztó bizottsága, az régi nagybirtokokat pedig szétosztották a 400 igénylő között.</p>

        <img src="Kepek/Jancsi.jpg" alt="Kép Pálóczi Horváth Ádámról" height="100">
        <h2>Nevezetességei</h2>
        
        <p>Örkény természeti látványosságai közé tartozik a város nyugati határában elterülő katonai lőtér borókás-nyáras társulása. 
        A Göbölyjárás néven ismert területet a 18. századig legelőként használták. A túllegeltetés következtében azonban annyira tönkrement, hogy 
        területén megindult a homokdűnék vándorlása. Az 1784-es első katonai felmérés során Göbölyjárás deserte (puszta) besorolást kapott. 
        A tönkrement területet II. József idején kezdték katonai lőgyakorlatok céljára használni. A legeltetés megszűnt és elkezdődött a növényzet 
        záródása. Azóta a területen folyamatosan regenerálódott a homokpusztai növényzet, ma is jól megfigyelhetők a pusztai gyep, a borókás-nyáras 
        és a homoki tölgyes társulások koncentrikus foltjai.</p>
        <p>A város külterületén, Bikahegy tanyacsoport mellett találhatók a tatárjárás után egy kunhalom köré épített földvár maradványai. 
        Az 5-ös főút mellett található a Pálóczi Horváth-kastély, amely jelenleg a város művelődési házaként működik. 1888-ban jelent meg Örkényen a 
        református nemes, a vállalkozó kedvű Pálóczi Horváth István, aki a téglagyár, a református templom, tanyasi iskolák és a máig működő 
        mezőgazdasági szakközépiskola mellett megépíttette a ma is látható kastélyt. Pálóczi Horváth István nevét és alakját a szakközépiskola és a 
        református templom parkjában található mellszobor őrzi. A település másik jelentős építészeti emléke a Fischer-kúria, amely napjainkban a 
        településen működő festékgyár adminisztrációját szolgálja.</p>
        <p>Örkény falumúzeuma egy 1845-ben épült parasztházban tekinthető meg az Arany János utca 46. alatt. A város határában helyezkedik el az 
        EuroRing névre keresztelt autós és motoros versenypálya.</p>

        <p>Források:<a href="https://orkeny.hu">Örkény város weboldal</a> |<a href="https://wikipedia.c">Wikipédia</a></p>
    
    </body>
</html>