keszthely: Keszthely város a Dunántúlon, Zala vármegye Keszthelyi járásának központja. A Balaton nyugati szegletében fekszik, a tó partjának második és Zala vármegye harmadik legnagyobb települése és a régió egyik legfontosabb kulturális, oktatási, illetve gazdasági központja.
kisbalaton nádas tenger: A kis balaton nádas tengere itt kezdődik. A Kis-Balaton olyan jelentős élővilággal rendelkezik, hogy a nemzetközi jelentőségű vadvizekről, főként a vízimadarak élőhelyéről született Rámszari egyezmény hatálya alatt áll 1979 óta.A 19. századig a Kis-Balaton tava egységet képezett a Balatonnal, a mai tó nyúlványa volt.a 20. század közepére a Kis-Balaton fokozatosan elvesztette „szűrő” funkcióját, aminek a Balaton fokozott és gyors vízminőségromlása lett a következménye. A nagy mennyiségű hordalékkal a tóba jutó tápanyagok ugyanis jelentős eutrofizációs folyamatokat eredményeztek, a Zala ugyanis már nem a Kis-Balaton mocsaras térségében, hanem a Keszthelyi-öbölben rakta le hordalékát.
balatoni múzeum:1898-ban alakult meg Keszthelyen – többek közt Csák Árpád és Lovassy Sándor kezdeményezésére – a Balatoni Múzeum Egyesület. A múzeum épülete 1925–1928 között épült Györgyi Dénes tervei szerint neobarokk stílusban. 1936-ban a múzeum a sümegi Darnay Múzeummal egyesült, gyűjteménye jelentősen növekedett. Az ígéretes fejlődést a második világháború szakította meg. 1945-ben a gyűjtemények legértékesebb darabjai vagonokra rakva a zalaegerszegi vasútállomáson egy bombatámadás során megsemmisültek. Az 1949-ben bekövetkezett államosítás után szilárdult meg ismét a múzeum helyzete és indult újra a gyűjtőmunka. A múzeum 2012-ben elnyerte "Az Év Múzeuma 2011" címet.
Festetics-kastély:A Festetics-kastély Keszthely kiemelkedő jelentőségű műemléke. Építése még a 18. század közepén kezdődött el, ám csak az 1880-as években, nagyszabású átépítés és bővítés után nyerte el végleges formáját. A város minden évben több kulturális eseménynek ad helyet, amelyek egy részét a Festetics-kastély dísztermében szervezik. Önálló kongresszusi központtal és színházzal rendelkezik. A kastély 500 éves pincerendszerében 2005 óta helyet kap a Balatoni Borok Háza, amely borkóstolóval egybekötött tárlatvezetést kínál. A Helikon könyvtárat is magában foglaló Festetics-kastély az ország negyedik legnagyobb kastélyaként teljes felújítása után jelentős kiállításokkal és rangos zenei rendezvényekkel várja a látogatókat. A felújítás után az új múzeumépületben állandó vadászati múzeum nyitotta meg kapuit. Az új épület tetőterében a történelmi modellvasút kiállításon Európa egyik legnagyobb terepasztala látható.

Balaton boglár:Több évtizede nyaranta tömegeket vonz Balatonboglárra az is, hogy itt van a Balaton-átúszás végpontja. Az átutazó legelőször a Gömbkilátót pillantja meg Várdombon. A domb egész évben nyugalmas és közkedvelt kirándulóhely. A kilátó esti kivilágítása a távolabbi veszprémi partokról is látható. A Várdombon a nyolcvanas években számtalan nyári rendezvény vonzott nagyobb tömegeket, rendelkezett szabadtéri színpaddal, impozáns pergolával.
Gömbkilátó: A Gömbkilátó (teljes, de ritkán használt nevén Xantus János Gömbkilátó) a Somogy vármegyei Balatonboglár egyik jelképe. A vulkanikus eredetű, a Balaton szintjétől mérve körülbelül 60 méter magas Várdombon álló, 15 méter átmérőjű építményből a tó felé nyílik kilátás. 2013 óta az Örökségünk – Somogyország Kincse díj birtokosa. A korábban ingyenes kilátóba ma belépődíj ellenében lehet feljutni. A várhegy, ahol ma a Gömbkilátó áll, a 20. század elején még fátlan volt, ezért Kopaszdombnak is nevezték. Magát a Gömbkilátót Kádár István mérnök tervei alapján a Székesfehérvári Fémmunkás Vállalat készítette alumíniumból az 1950-es évek elején.
Balaton Csavargőzös Műemlékhajó: Kulturális rendezvények, állandó és időszaki kiállítások, tematikus programok helyszíne kora tavasztól késő őszig. A hajócsavar, az eredeti meghajtó tengely az új kormányosi állás, a régi egyenruha, a minigőzgép és a játszó orrész csupán egy-egy kiragadott érdekessége a Balaton Csavargőzös Műemlékhajónak. 2012-ben Műemlék Hajó lett Balatonbogláron, ezentúl a balatoni gőzhajózást ismerteti meg az idelátogató vendégekkel.
Bugaszegi Téglagaléria és Tanya: A háromszintes, alápincézett Téglamúzeum, ami leginkább egy régi kúriára emlékeztet, annak idején egy támfalból indult, amivel az omladozó domboldalt akarta megfogni. Végül vár lett belőle. Mindezt egymaga, saját két kezével építette, szakember segítsége nélkül. A falakon történelmi alakok képei, és mindenütt könyv. A legrégebbi 1800-ból való. Sartre, Nietzsche, József Attila, Freud álomfejtése, filozófia, szépirodalom és történelem minden mennyiségben, útikönyvek, ponyvák, folyóiratok, a Népsport 1956. október 23-i kiadása, de megtalálható a teljes, 1956-os évfolyam is...



forrás: wikipédia , https://balatonboglar.kornyeke.hu/latnivalok-programok